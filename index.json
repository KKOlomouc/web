[{"categories":[],"contents":"OLOMOUC - Klimatická koalice Olomouc oslovila politická uskupení kandidující do krajských voleb 2020 v Olomouckém kraji s řadu otázek týkajících se životního prostředí a ochrany přírody a klimatu. Hnutí ANO a SPD otázky občanské iniciativy ignorovala. V hodnocení dopadli nejlépe Spojenci (TOP 09, Strana zelených, ProOlomouc, KDU-ČSL) a Piráti a Starostové, následuje KSČM a ČSSD. Nejhůře skončila ODS.\n„Statisíce voličů z olomouckého kraje od politiků očekávají, že se začnou ekologickými problémy vážně zabývat. Témata, jako jsou dostupná zeleň, stav krajiny, klimatická změna a sucho či veřejná doprava, se týkají každodenního života prakticky kohokoli. Proto jsme pohoršeni, že výherce minulých krajských voleb, Hnutí ANO, se rozhodlo i po urgencích naše otázky ignorovat. Ukázali tím, že zdaleka nekladou důraz na životní prostředí, ve kterém žijí nejen jejich voliči, a nelze od nich očekávat, že budou řešit například problém stále vážnějších period sucha. Olomoucký kraj je přitom z hlediska výskytu sucha jeden z nejohroženějších v Česku“ upozorňuje členka Klimatické koalice Olomouc Zuzana Vachůnová.\nOtázka přístupu k probíhajícím změnám klimatu je dnes zásadní. Z průzkumu mimo jiné vyplynulo, že ČSSD a Patrioti Olomouckého kraje v tomto nezastávají jasné stanovisko. Nelze tedy předpokládat, že tyto strany budou aktivně prosazovat taková řešení, která budou předcházet dopadům klimatické změny,“ říká mluvčí Klimatické koalice Olomouc Pavel Solanský. „Naopak jsme potěšeni, že všechny strany přiznávají, že Olomoucký kraj je změnami klimatu ohrožen a hlásí se ke svým povinnostem krajských zastupitelů s klimatickou změnou bojovat,“ dodává.\nZměny klimatu jsou nejvážnějším problémem lidstva. Za posledních šedesát let narostla průměrná roční teplota v ČR o 2 °C a od roku 2014 se potýkáme s opakujícími se obdobími sucha. Tyto závažné skutečnosti si nejvíce uvědomují Spojenci. V těsném závěsu následují KSČM a Piráti a Starostové. Na chvostu se umístili ČSSD a Patrioti Olomouckého kraje, kteří neodpověděli jednoznačné ano na otázku, zda změna klimatu způsobená člověkem probíhá.\nOtázky v kategorii ochrany půdy byly zaměřeny především na postoj kandidujících subjektů k aktuální kauze zastavění 44 ha zemědělské půdy nejvyšší kvality budovami tzv. biomedicínského centra pod taktovkou firmy GEMO. [2] Proti tomuto záměru se nejostřeji staví Piráti a Starostové a Spojenci, kteří preferují zachování cenné půdy namísto dalšího zastavování průmyslovými halami. Naopak ODS a ČSSD a Patrioti Olomouckého kraje zábor půdy spíše podporují.\nU otázek týkajících se investic do udržitelné dopravy a do opatření na předcházení a přizpůsobení se změnám klimatu překvapivě propadli Piráti a Starostové. Uškodil jim fakt, že by méně než jiné strany investovali do zmíněných opatření.\nCo se týče stavu lesů, zadržování vody v krajině a stavby nových vodních děl, hodnotí Klimatická koalice Olomouc nejlépe odpovědi Pirátů a Starostů a Spojenců. Obě strany mají jasno v tom, že suchu nejlépe zabráníme obnovením přirozeného stavu lesů a realizací přírodě blízkých opatření jako jsou mokřady, remízky atp. Tyto řešení jsou podle nich levnější, rychlejší a účinnější než stavba přehrad. Naopak KSČM a ODS se spíše přiklánějí k vodním stavbám a obě strany podporují výstavbu kontroverzní přehrady Skalička na řece Bečvě. Proto se v hodnocení umístili až na konci.\nPodívejte se na popis metodiky hodnocení, kompletní odpovědi a výsledky.\n","permalink":"https://klimatickakoaliceolomouc.cz/posts/jak-se-politicke-strany-stavi-k-zivotnimu-prostredi-nazory-ano-a-spd-zustavaji-nezname.nejlepe-z-pruzkumu-vysli-spojenci/","tags":null,"title":"Jak se politické strany staví k životnímu prostředí? Názory ANO a SPD zůstávají neznámé. Nejlépe z průzkumu vyšli Spojenci."},{"categories":[],"contents":"Chcete se dozvědět víc o tom, jak řešit odpadovou krizi na různých úrovních? Přijďte 8.9. 2020 v 17:00 do Skautského institutu na Dolním náměstí 38. A pozvěte své přátele - akci najdete také na naší FB stránce: https://www.facebook.com/events/632227000763026.\nProgram: Promítání filmu Kryštofa Zvolánka: Mezi odpady Dokument Mezi odpady hledá skrze zaměstnance technických služeb ve Zlíně odpověď na otázku, zda mohou přijít změny v nakládání s odpady od lidí, nebo je musí připravit zákon.\nBeseda s Ing. Ivo Kropáčkem Současná situace u nás, recyklace, likvidace, prevence vzniku odpadů, aktuální legislativní rámec v ČR i EU, možnosti řešení včetně obecní/krajské úrovně.\nUnikátní pracovní projekce dokumentu K. Zvolánka: Shabbat Elevator Jaký mají k recyklaci a odpadům vztah pradávné starohebrejské myšlenky a texty, ze kterých vzešla současná euroatlantická a postupně i globální spotřební kultura?\nVystupují Ing. Ivo Kropáček Vystudoval odpadové hospodářství na Vysokém učení technickém v Brně. Nyní má na starost prosazování lepších recyklačních služeb pro domy a byty či legislativy podporující prevenci odpadu v Hnutí DUHA. Napsal několik publikací, počínaje odbornými studiemi přes manuály pro radnice až po vzdělávací brožurky pro děti. Velkou část svého pracovního času věnuje také spolupráci s městy a obcemi. Je členem Rady odpadového hospodářství, poradní instituce Ministerstva životního prostředí.\nKryštof Zvolánek Pochází z Olomouce. Na Univerzitě Tomáše Bati ve Zlíně studuje střihovou skladbu a souběžně katedru dokumentární tvorby na FAVU. Ve své autorské tvorbě se věnuje především tématům udržitelnosti a environmentalistiky.\n","permalink":"https://klimatickakoaliceolomouc.cz/posts/komunalni-odpad-vime-co-s-nim-promitani-beseda/","tags":null,"title":"Komunální odpad: Víme co s ním? (promítání + beseda)"},{"categories":[],"contents":"Dnes se mělo podle vyjádření, které nám zaslalo SMOl v čele s primátorem na zasedání zastupitelstva města hlasovat o přistoupení k Paktu starostů a primátorů pro udržitelnou energii a klima. A jak to dopadlo? Tento zásadní bod nebyl ani zařazen do programu zasedání.\nVe stejném vyjádření píše Ing. Bogoč, vedoucí odboru strategie a řízení, že \u0026ldquo;vedení města si je vědomo rizik a dopadů současné globální změny klimatu\u0026rdquo;. Jak tomu můžeme věřit, když na vlastní oči vidíme liknavost města a neochotu řešit vypouštění emisí skleníkových plynů, hlavní příčiny klimatické změny?\nPodívejte se na náš projev:\n  nebo si přečtěte jeho znění přímo zde:\n Vážené dámy, vážení pánové,\njmenuji se Mgr. Jakub Urbanec a zastupuji zde Klimatickou koalici Olomouc, jako její člen a zodpovědný občan České republiky. Promlouvám zde k Vám proto, že našich 13 ekologických požadavků na město Olomouc je pro nás neodmyslitelných pro budoucnost všech živých bytostí. Jako živočišný druh jsme na zemi přežili tisíce let bez nových silnic nebo aquparku, ale nepřežijeme ani pár dní bez pitné vody, nepřežijeme ani pár minut bez dýchatelného vzduchu.\nVážíme si rozsáhlé odpovědi na naši výzvu. Konzultovali jsme ji s odborníky na jednotlivá témata a před několika dny jsme naši reakci zaslali na Vaše e-maily. Přestože jsou prováděny některé dílčí kroky v adapatačních a mitigačních opatřeních, realizace je příliš pomalá a nedostatečná. Četba odpovědi pana Bogocze, respektive pana primátora, byla pro nás místy velkým zklamáním.\nDnes chceme upozornit na slova ve Vaší odpovědi k bodu 1. ohledně přistoupení k Paktu starostů a primátorů pro udržitelnou energii a klima, kde píšete, cituji: “předpokládáme, že hlasování o přistoupení proběhne na červnovém zasedání.” Tento bod nebyl ani zařazen do návrhu programu! To je pro nás opravdu velké zklamání a neskrýváme své rozhořčení.\nTvrdíte, cituji: “vedení města si je vědomo rizik a dopadů současné globální změny klimatu.” Jak vám, pane primátore, vážená rado, můžeme věřit, že berete klimatickou krizi vážně, když vidíme Vaši liknavost? Je to tím méně pochopitelné, že rada města o přistoupení k paktu Starostů a primátorů jednala už na podzim loňského roku dávno před koronavirovou krizí. Nezbývá nám tedy než předpokládat, že ochranu přírody nadále nepovažujete za důležitou. To vše v době, kdy padají globální teplotní rekordy, za kterými následují přívalové deště, záplavy nebo jiné přírodní katastrofy. Chceme vizi! Řešte klimatickou krizi!\nV naší odpovědi vám píšeme o mnoha různých řešeních. Navrhujeme organizační změny v rámci magistrátu, odběr elektřiny pocházející 100% z obnovitelných zdrojů, nebo novou certifikaci hospodaření v městských lesích, vedoucí k větší udržitelnosti. Reagujeme také na nedostatečné zadržování vody ve městě a okolní krajině.\nUvědomujeme si, že město přišlo o značnou část rozpočtu a je nuceno šetřit, ovšem musíme si uvědomit, že současná situace musí být chápána jako příležitost. Nyní je čas, kdy musíme změnit starý způsob myšlení a opravdu začít měnit město k lepšímu, chápejte, udržitelnému obrazu. Začít můžeme tím, že se soustředíme na levná a rychlá opatření, která však ve větším měřítku vedou k významným změnám. Může to být například to, že místo asfaltu vydláždíme parkoviště zasakovací dlažbou, na silnici namalujeme opravdu smysluplný jízdní pruh pro cyklisty nebo rozšíříme bezbariérové pěší zóny v centru města. Omezením automobilové dopravy, jakožto největšího znečišťovatele ovzduší ve městě, se uleví našim plicím a na větší vytíženosti MHD vydělá i městská kasa. Opravdu to není tak složité, jen musíte chtít.\nProto apelujeme na vaši odpovědnost řešit klimatickou krizi rychlým tempem a s velkou razancí, které odpovídají závažnosti situace. Přírodní zákony neodpouštějí! Nejen Vaše lhostejnost ke klimatu, bude znamenat utrpení všech! Vaše kroky budeme sledovat a informovat o nich olomouckou veřejnost.\n ","permalink":"https://klimatickakoaliceolomouc.cz/posts/na-zasedani-zastupitelstva-29.6.jsme-nechybeli/","tags":null,"title":"Na zasedání zastupitelstva 29.6. jsme nechyběli"},{"categories":[],"contents":"Na naše konkrétní požadavky adaptačních a mitigačních opatření nám olomoucký magistrát odpověděl v dubnu letošního roku. Tuto odpověď jsme analyzovali a probrali s odborníky. Jakkoliv si vážíme toho, že město má vůli věnovat se této problematice, realizace opatření v praxi není dostatečná a připravené plány a koncepce nereflektují urgenci současné klimatické situace. Na základě toho odpovídáme konkrétními dotazy a návrhy. Věříme, že když už pandemie pominula, tak tentokrát nebudeme čekat na odpovědi dva měsíce.\n","permalink":"https://klimatickakoaliceolomouc.cz/posts/odpoved-magistratu-na-nase-pozadavky-neni-dostatecna/","tags":null,"title":"Odpověď magistrátu na naše požadavky není dostatečná"},{"categories":["Meta Data"],"contents":"Na zasedání zastupitelstva města Olomouce 9.3. Klimatická koalice Olomouc znovu vyzve zastupitele města Olomouce k podpoře konkrétních návrhů na zmírnění dopadů klimatické krize. Všem zastupitelům města byl doručen třináctibodový seznam, zahrnující opatření například v oblasti energetiky, ochrany krajiny a zemědělské půdy, nakládání s vodou a územního plánování.\nKromě konkrétních opatření obsahuje seznam organizační zajištění těchto změn, včetně zřízení klimatického komise a zapojení odborníků do její činnosti. Občané by také měli mít možnost dozvědět se na jednom informačním místě vše potřebné, včetně informací o možnostech finanční podpory na adaptaci svého bydlení, ap.\n\u0026ldquo;Při zpracování našich požadavků jsme vycházeli ze zkušeností jiných českých měst. U jednotlivých požadavků také uvádíme příklady obcí, na které může Olomouc navázat,\u0026quot; říká mluvčí Jana Fafejtová.\n\u0026ldquo;Naše požadavky jsou jen začátek. Chceme být partnery města při uskutečňování těchto změn a proto mimo jiné připravujeme seminář k tématice zpracování Akčního plánu pro udržitelnou energetiku a klima (SECAP). Připravujeme i další akce pro veřejnost,\u0026quot; dodává člen Klimatické koalice Olomouc Pavel Solanský.\n","permalink":"https://klimatickakoaliceolomouc.cz/zmo-9-3-2020-pozadavky/","tags":null,"title":"Požadujeme realizaci konkrétních opatření ke zmírnění dopadů klimatických změn"},{"categories":null,"contents":"Lorem ipsum dolor sit amet, consectetur adipiscing elit, sed do eiusmod tempor incididunt ut labore et dolore magna aliqua. Ut enim ad minim veniam, quis nostrud exercitation ullamco laboris nisi ut aliquip ex ea commodo consequat. Duis aute irure dolor in reprehenderit in voluptate velit esse cillum dolore eu fugiat nulla pariatur. Excepteur sint occaecat cupidatat non proident, sunt in culpa qui officia deserunt mollit anim id est laborum.\n","permalink":"https://klimatickakoaliceolomouc.cz/author/john-doe/","tags":null,"title":"John Doe"},{"categories":null,"contents":"Lorem ipsum dolor sit amet, consectetur adipiscing elit, sed do eiusmod tempor incididunt ut labore et dolore magna aliqua. Ut enim ad minim veniam, quis nostrud exercitation ullamco laboris nisi ut aliquip ex ea commodo consequat. Duis aute irure dolor in reprehenderit in voluptate velit esse cillum dolore eu fugiat nulla pariatur. Excepteur sint occaecat cupidatat non proident, sunt in culpa qui officia deserunt mollit anim id est laborum.\n","permalink":"https://klimatickakoaliceolomouc.cz/author/mark-dinn/","tags":null,"title":"Mark Dinn"},{"categories":null,"contents":"Naši mluvčí Informace o nás a naší činnosti vám rádi podají naši mluvčí:\n Jana Fafejtová  tel.č. +420 774 514 219   Pavel Solanský  tel.č. +420 731 848 204    Kontaktní formulář ","permalink":"https://klimatickakoaliceolomouc.cz/kontakt/","tags":null,"title":"Napište nám"},{"categories":null,"contents":"1. Přistoupení k Paktu starostů a primátorů pro udržitelnou energii a klima  Zpracování Akčního plánu pro udržitelnou energetiku a klima (SECAP). Inspirace plány dalších českých měst (Praha, Brno, Liberec, Jeseník a další). Podpisem primátora se město zaváže ke splnění hlavního cíle: snížení emisí CO2 nejméně o 40 % do roku 2030 oproti roku, ke kterému se vztahuje výchozí emisní bilance (BEI; Brno 2000, Praha 2010). Přistoupení je spojeno s rozšířenými možnostmi financování realizovaných projektů (podpůrné fondy EU, SFŽP, Norské fondy, OPŽP ad.). Secap sjednotí zatím spíše izolované koncepce, které má Olomouc připravené a doplní je o konkrétní projekty k realizaci.  2. Zřízení klimatické komise a zajištění nezbytných personálních a expertních kapacit k realizaci potřebných mitigačních a adaptačních opatření  Komise by měla zahrnovat experty na danou problematiku, zástupce veřejnosti, akademické obce ad.. Zřízení kontaktního místa pro veřejnost (podpora při získávání dotací, informování občanů o možnostech finanční podpory).  3. Zavádění energeticky úsporných a nízkoemisních technologií a opatření  Výběr nového dodavatele elektřiny, zprostředkujícího odběr elektrické energie pouze z obnovitelných zdrojů (možno využít zkušeností jiných měst, např. Prahy 3, co se výběru dodavatele týče - např. využití služeb komoditní burzy). Vlastní výroba elektřiny z bezemisních zdrojů (např. instalace fotovoltaických panelů na objekty vlastněné/provozované městem). Administrativní podpora občanům a firmám při realizaci vlastních projektů. Podpora energetické účinnosti budov (zateplování budov, zelené střechy, venkovní žaluzie ad.). Plynofikace městské teplárny(nespalovat hnědé ani černě uhlí).  4. Revize pachtovních smluv a udržitelné využívání zemědělské půdy ve vlastnictví města  Výběr pachtýřů nejen podle ceny, ale především podle environmentálních kritérií. Inspirace obcemi, kde se o podobný přístup již snaží: Příbor, obce Ostopovice, Žirov a další.  5. Obnova sítě polních cest, stromořadí, mezí, remízků a dalších krajinných prvků  Dbát na vhodnou skladbu dřevin. Preferovat cesty s propustným povrchem. Využít možnosti osvobození významných krajinných prvků od daně z nemovitostí. Dokončení realizace ÚSES na území Olomouce.  6. Ochrana zemědělské půdy před zástavbou průmyslovými a skladovými areály  Zabránit zastavění 44 hektarů nejkvalitnější půdy I. bonity u Hněvotína.  7. Pěstování zdravých a odolných lesních porostů  Hospodařit dle standardů certifikace FSC. Upřednostňovat ekologickou a rekreační funkci lesa.  8. Cílené zadržování vody ve městě a krajině  Bezodkladné uplatňování strategie \u0026ldquo;Hospodaření se srážkovými vodami – cesta k modrozelené infrastruktuře\u0026rdquo; v městských investicích, pobídky pro soukromé investory, osvěta a informování veřejnosti. Podpora realizace zelených střech, stěn a fasád, propustných povrchů. vsakovacích rýh, průsaků a vsakovacích a zasakovacích nádrží, splachování šedou vodou, využívání dešťové vody Revitalizace vodních toků na území města za účelem naplňování jejich ekologických funkcí.  9. Kvalitní odborná péče o veřejnou zeleň včetně finančního zajištění  Péče o stromy a trávníky podle doporučení Společnosti pro zahradní a krajinářskou tvorbu s ohledem na biodiverzitu a udržitelnost. Sekat na jaře, když je dost vláhy, omezit sečení v létě, kdy je horko a sucho, ponechat živé výhonky, vyšší výška seče, mozaikové sečení, ponechání květnatých louček pro hmyz atd..  10. Podpora nízkoemisní dopravy  Realizace opatření na snížení automobilové dopravy na území města (například systém Park \u0026amp; Ride). Podpora MHD, cyklistické a pěší dopravy nad rámec Plánu udržitelně městké mobility Olomouc. Elektrifikace MHD a využití alternativních nízkoemisních pohonů. Motivace firem k využívání elektrického pohonu například formou bezplatné reklamy.  11. Zkvalitnění odpadového hospodářství  Do roku 2035 recyklovat alespoň 65 % komunálního odpadu dle požadavků EU. Prioritizace redukce a recyklace komunálních odpadů oproti jejich energetickému využití. Podpora prevence vzniku odpadů (bezobalové produkty, obchody). Provedení auditu odpadového hospodářství se zaměřením na cirkulární ekonomiku.  12. Chytré územní plánování  Využití územních rezerv až po kompletním zastavění brownfieldů a využití momentálně nevyužívaných nemovitostí (např. odkup bývalých vojenských objektů). Při přípravě změn územního plánu, regulačních plánů a územních studií mít na zřeteli nezbytné potřeby adaptace na klimatické změny a ochrany krajiny. Uzavírat smlouvy s developery, které zajistí, že se developer při realizaci záměrů bude podílet na zajištění veřejné vybavenosti a ponese určitou míru společenské a environmentální odpovědnosti. Systém doporučení, pobídek a dotací pro investory na podporu klimatických opatření.  13. Stažení finančních prostředků města z investic do environmentálně škodlivých aktivit  Odprodat akcie firem prokazatelně podnikajících environmentálně škodlivým způsobem, vlastní-li město takové. Uvolněné finanční prostředky investovat do environmentálně prospěšných aktivit.  ","permalink":"https://klimatickakoaliceolomouc.cz/nase-pozadavky/","tags":null,"title":"Naše požadavky pro vyhlášení stavu klimatické nouze"},{"categories":null,"contents":"Klimatická koalice Olomouc (KKO) je otevřený kolektiv občanů a zástupců organizací usilující od listopadu 2019 o řešení ekologických problémů a ochranu životního prostředí v Olomouci a Olomouckém kraji. Našimi dlouhodobými cíli jsou zastavení negativního lidského působení na klima, adaptace na již nevratné změny a dosažení klimatické spravedlnosti.\nProč se organizujeme: Protože politické vedení naší obce, kraje i státu málo rozpoznává naléhavost reakce na globální klimatickou změnu. Země se ohřívá, podnebí se mění, i blízko domova pozorujeme vysychání lesů a mizení vody z krajiny. Narušení klimatických vlastností Země je vědecky dokázáno, nárůst teploty a pokles rozmanitosti přírody lze spočítat. Většinu změn způsobují lidé hlavně spalováním fosilních paliv, které zapříčiňuje kumulaci skleníkových plynů v ovzduší, a devastováním krajiny.\nCo zdůrazňujeme: Potřebu systémových opatření, jež ale musí být sociálně a environmentálně citlivá. Vedeme dialog se zástupci veřejné správy, vyjednáváme s politiky. Usilujeme o aktivní, zodpovědný a příkladný postoj vedení statutárního města Olomouce a dalších vlivných aktérů jako Olomoucký kraj nebo Univerzita Palackého v Olomouci ve vztahu k probíhajícím změnám klimatu.\nCo odmítáme: Poslouchat líbivé lži, že český člověk za nic nemůže a nic nezmění, nebo že vztah k životnímu prostředí je výhradně věcí jednotlivce. Nejde zavírat oči před katastrofickými scénáři, které nás dle vědců čekají v případě, že se nezačneme starat o Zemi. Odmítáme také spolupracovat s nedemokratickými politickými stranami a velkými znečišťovateli životního prostředí. Jsme proti zlehčování klimatické krize a považujeme za absurdní popírání vlivu člověka na podnebí.\nKoordinujeme proto vzájemnou podporu a spolupráci jednotlivců i organizací reagujících na změnu klimatu a ochranu životního prostředí. Jako otevřená a nehierarchická skupina vítáme kohokoliv podobně smýšlejícího a ochotného zapojit se do naší činnosti. Naše skupina zahrnuje lidi různých profesí, studenty, akademické pracovníky, umělce, politiky a odborníky na environmentální problematiku. Podporujeme občanskou iniciativu a odpovědnost.\nNejsme právnickou osobou, profesní zájmovou skupinou, politickou stranou či hnutím ani nejsme podřízeni žádné straně. Nejsme nikým placeni. Zviditelňujeme globální problém, nikoli sebe.\n","permalink":"https://klimatickakoaliceolomouc.cz/o-nas/","tags":null,"title":"O nás"}]