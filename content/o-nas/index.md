---
title: "O nás"
draft: false
description : "this is meta description"
image: "images/contact.svg"
layout: "page"
type: "page"
---

Klimatická koalice Olomouc je otevřené sdružení občanů a zástupců organizací usilující o řešení environmentálních problémů a ochranu životního prostředí Olomouce a okolí v podmínkách probíhající klimatické změny. Od listopadu 2019 se věnujeme tématům zmírňování lidského působení na podnebí, trvale udržitelného rozvoje a klimatické spravedlnosti.

Zdůrazňujeme nezbytnost systémových a koncepčních, zároveň však sociálně a environmentálně citlivých opatření.K aktivnímu a zodpovědnému přístupu vyzýváme statutární město Olomouc a další vlivné aktéry v regionu jako Olomoucký kraj nebo Univerzitu Palackého Olomouc.

Věříme v občanskou iniciativu a odpovědnost, vedeme dialog se zástupci veřejné správy, vyjednáváme s politiky, informujeme veřejnost, nebojíme se protestovat. Vytváříme prostor pro koordinaci a spolupráci jednotlivců i organizací působících na poli životního prostředí. Jako otevřená a nehierarchická skupina vítáme kohokoliv podobně smýšlejícího a ochotného zapojit se do naší činnosti.

Vystupujeme proti zlehčování klimatické krize a popírání vlivu člověka na podnebí. Odmítáme spolupracovat s nedemokratickými stranami a institucemi i velkými znečišťovateli životního prostředí.

Nejsme právnickou osobou, profesní zájmovou skupinou, politickou stranou či hnutím, nepodléháme žádné straně. Nejsme ekoteroristi. Nebereme si životní prostředí za rukojmí našich soukromých ekonomických zájmů. Nejsme nikým placeni. Sdružujeme se pro dobro věci samé. Zviditelňujeme planetární problém, nikoli sebe.
