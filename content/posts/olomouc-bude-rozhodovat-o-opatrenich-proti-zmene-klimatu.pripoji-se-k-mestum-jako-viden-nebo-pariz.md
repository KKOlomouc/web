+++
categories = []
date = ""
description = ""
gallery = []
image = ""
title = "Olomouc bude rozhodovat o opatřeních proti změně klimatu. Připojí se k městům jako Vídeň nebo Paříž?"
type = "post"

+++
**Olomoučtí zastupitelé budou 16. listopadu rozhodovat o přistoupení města k Paktu starostů a primátorů pro udržitelnou energii a klima. Přistoupením k iniciativě by se Olomouc dobrovolně zavázala ke snížení emisí skleníkových plynů a ke zvýšení odolnosti vůči změnám klimatu. Zastupitelé by tím ukázali, že berou klimatické změny vážně a otevřeli by si dveře k možnostem spolupráce a sdílení zkušeností s dalšími městy. Zařadili by se po bok Prahy, Brna, Vídně nebo Paříže.**

_„Primátor Žbánek se již dříve nechal slyšet, že věří, že Olomouc bude příkladným městem a že se bude dařit pro klima vhodná opatření realizovat. Teď má šanci ukázat, že to nebyly jen plané řeči,“_ připomíná mluvčí Klimatické Koalice Olomouc Pavel Solanský. _„Olomoucký kraj je přitom změnami klimatu silně zasažen, patří mezi nejohroženější kraje v Česku z hlediska výskytu sucha,”_ dodává Solanský.

Pokud Olomouc k Paktu přistoupí, vytvoří do dvou let tzv. Akční plán pro udržitelnou energii a klima, jehož součástí musí být plány konkrétních opatření ke snížení emisí, včetně dlouhodobé vize a návrhy konkrétních činností ke zvýšení odolnosti města vůči negativním projevům klimatické krize.

_“Právě konkrétní opatření a kroky jsou to, co Olomouci teď nejvíce chybí. Akční plán by městu pomohl sjednotit a konkretizovat již vytvoření strategické dokumenty rozvoje. Samotnou účastí v Paktu město získává metodickou podporu, možnost sdílení dobré praxe s ostatními signatáři, možnost propagace svých aktivit a především širší možnosti jejich financování. Nepřistoupení k iniciativě Paktu by byla promarněná šance pro budoucnost města,“_ vysvětluje Solanský.

Klimatická koalice Olomouc je otevřený kolektiv občanů a zástupců organizací usilující od listopadu 2019 o řešení ekologických problémů a ochranu životního prostředí v Olomouci a Olomouckém kraji. Našimi dlouhodobými cíli jsou zastavení negativního lidského působení na klima, adaptace na již nevratné změny a dosažení klimatické spravedlnosti.

Více informací o Paktu starostů a primátorů pro udržitelnou energii a klima jdou k dispozici na:

[https://www.paktstarostuaprimatoru.eu/](https://www.paktstarostuaprimatoru.eu/ "https://www.paktstarostuaprimatoru.eu/")

[https://www.mzp.cz/cz/pakt_starostu_a_primatoru](https://www.mzp.cz/cz/pakt_starostu_a_primatoru "https://www.mzp.cz/cz/pakt_starostu_a_primatoru")