+++
title = "Požadujeme realizaci konkrétních opatření ke zmírnění dopadů klimatických změn"
image = "/images/post/post-1.jpg"
author = "Pavel SOlnský"
date = 2020-03-09T05:00:00Z
description = "This is meta description"
categories = ["Meta Data"]
type = "post"

+++

Na zasedání zastupitelstva města Olomouce 9.3. Klimatická koalice Olomouc znovu vyzve zastupitele města Olomouce k podpoře konkrétních návrhů na zmírnění dopadů klimatické krize. Všem zastupitelům města byl doručen třináctibodový seznam, zahrnující opatření například v oblasti energetiky, ochrany krajiny a zemědělské půdy, nakládání s vodou a územního plánování.

Kromě konkrétních opatření obsahuje seznam organizační zajištění těchto změn, včetně zřízení klimatického komise a zapojení odborníků do její činnosti. Občané by také měli mít možnost dozvědět se na jednom informačním místě vše potřebné, včetně informací o možnostech finanční podpory na adaptaci svého bydlení, ap.

_"Při zpracování našich požadavků jsme vycházeli ze zkušeností jiných českých měst. U jednotlivých požadavků také uvádíme příklady obcí, na které může Olomouc navázat,"_ říká mluvčí Jana Fafejtová.

_"Naše požadavky jsou jen začátek. Chceme být partnery města při uskutečňování těchto změn a proto mimo jiné připravujeme seminář k tématice zpracování Akčního plánu pro udržitelnou energetiku a klima (SECAP). Připravujeme i další akce pro veřejnost,"_ dodává člen Klimatické koalice Olomouc Pavel Solanský. 
